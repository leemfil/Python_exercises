De mannetjes van de Galápagosreuzenschildpad kunnen tot 1,2 meter lang worden. Deze massieve Galápagosreuzenschildpad worden meer dan 100 jaar. Het dier heeft een lange hals en stevige kaken, waarmee ze allerlei soorten eten kunnen kauwen. Zoals cactussen.

Wallabies zijn kleine tot middelgrote buideldieren die van oorsprong in Australië, Indonesië (Papua) en Papua Nieuw Guinea voorkomen. Wallabies zijn nauw verwant aan de kangoeroes. Over het algemeen zijn wallabies kleiner dan kangoeroes, maar de grens is vaag. Er zijn in Australië  ongeveer 30 soorten wallabies. Hier worden ze als een diergroep behandeld.

De wasbeerhond is niet verwant aan de wasbeer. Het is een roofdier uit de familie der hondachtigen en wordt ook wel marterhond genoemd. Hij is in Europese deel van Rusland ingevoerd vanwege zijn pels en vandaar uit verwilderd en ontsnapt. In de oostelijke helft van Nederland en in de Belgische gewesten Oost-Vlaanderen en Antwerpen zijn vanaf 1986 diverse vondsten en waarnemingen bekend.

De Siberische grondeekhoorn is oorspronkelijk kleiner dan de rode eekhoorn en heeft een bruingrijze, oker of zandkleurige vacht op de bovenzijde met vijf zwartbruine lengtestrepen. De soort komt oorspronkelijk uit de Aziatische taigazone. Tegenwoordig komt hij door ontsnapping uit gevangenschap ook voor in West-Europa.
